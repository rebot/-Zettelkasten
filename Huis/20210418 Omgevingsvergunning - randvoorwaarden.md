# Omgevingsvergunning - Randvoorwaarden
## Renoveren zonder volume-uitbreiding

Zie [omgevingsloket](https://www.omgevingsloket.be/verbouwen)

### Melding

Werken met betrekking tot de stabiliteit van de constructie uitgevoerd binnen de woning, aan zijgevels, achtergevels of aan het dak kunnen meldingsplichtig zijn.

Enkele voorbeelden:

-   <mark>het plaatsen van een nieuwe raamopening in de zij- of achtergevel</mark>
-   het vervangen van dragende balken van het dak door nieuwe dragende balken
-  <mark>het geheel of gedeeltelijk herbouwen of vervangen van buitenmuren</mark>
-   het plaatsen van dakvlakvensters waarbij de dragende structuur van het dak gewijzigd wordt

### Medewerking architect verplicht?

Als een omgevingsvergunning of melding verplicht is, dan is in principe ook altijd de medewerking van een architect verplicht.

Voor een aantal ingrepen geldt een vrijstelling van de verplichte medewerking van een architect. Voorwaarde is wel dat deze ingrepen noch de oplossing van een constructieprobleem met zich meebrengen, <mark>noch de stabiliteit van het gebouw wijzigen.</mark>

Het gaat ondermeer om:   
-   de verbouwings- en inrichtingswerkzaamheden of de werkzaamheden voor de geschiktmaking van lokalen
-   <mark>het aanbrengen van een gevelsteen, een bepleistering of een andere gevelbekleding, zonder dat een wijziging van de fundering noodzakelijk is</mark>
-   het aanbrengen, wijzigen en dichtmaken van raam- en deuropeningen
-   het aanbrengen van dakvlakvensters en/of fotovoltaïsche zonnepanelen en/of zonneboilers in het dakvlak of op een plat dak
-   <mark>het aanbrengen van dakuitbouwen over maximaal één vierde van de dakoppervlakte</mark> 
-   het plaatsen van verluchtings-, luchtbehandelings-, rookafzuig- of luchtafzuiginstallaties
-   het plaatsen van zonnetenten of markiezen die ingeklapt, opgevouwen of ingerold kunnen worden
-   het plaatsen van schotelantennes.

Volledige lijst is [hier](https://codex.vlaanderen.be/PrintDocument.ashx?id=1011469&datum=&geannoteerd=false&print=false) te raadplagen. 

>Een aanvraag voor het bouwen zonder architect is goedgekeurd, dus hier moeten we feitelijk niet meer met inzitten

## Aanleg terras of andere verharding, oprit, vijver, zwembad, tuinconstructie

Het aanleggen van verharde constructies, terrassen, vijvers en zwembaden is vergunningsplichtig

### Vrijstelling
Verhardingen naar de voordeur (maximaal 1,5 meter breed) en naar de garage (maximaal 3 meter breed) zijn onder voorwaarden vrijgsteld van de vergunningsplicht  Dit geldt niet voor parkeerplaatsen in de voortuin.

Ook de aanleg van niet–overdekte constructies zoals terrassen, tuinpaden, openluchtzwembaden, zwemvijvers, siervijvers, op de grond geplaatste zonnepanelen, gemetste barbecues en een propaangastank zijn onder voorwaarden vrijgsteld van de vergunningsplicht.

-   maximaal <mark>80 vierkante meter</mark> per goed in zijtuin en achtertuin. Reeds bestaande niet-overdekte constructies in zijtuin en achtertuin zoals opritten, tuinpaden, terrassen, siervijvers, zwembaden of zonnepanelen moeten meegeteld worden bij de berekening van deze maximale oppervlakte. 
-   De vrijstelling kan enkel gelden voor constructies die: 
    -   geen bouwvolume hebben 
    -   niet hoger dan 1,5 meter boven het maaiveld komen
    -   1 meter van de perceelsgrens verwijderd blijven 
    -   minder dan 30 meter van de woning verwijderd zijn
    -   niet in een kwetsbaar gebied liggen